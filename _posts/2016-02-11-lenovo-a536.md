---
title: "Lenovo A536 - re-instalace firmware"
date: "2016-02-11"
categories: 
  - "Android"
tags: 
  - "Lenovo"
image:
  path: "/img/2016-02-11-lenovo-a536/lenovo-a536.jpg"
  alt: Lenovo A536
---

Lenovo na podzim roku 2014 uvedlo na český trh novinku v podobě modelu A536, který se se svojí cenovkou 3 999 Kč stal velmi oblíbeným.

## Parametry

> CPU Quad-core MediaTek MT6582 s taktem 1,3 Ghz <br> 
> GPU ARM Mali-400MP2 (416 MHz) <br>
> RAM 1 GB <br>
> ROM 8GB+slot na micro sd karty <br>
> Android ve verzi 4.4 KitKat <br>
> Displej TFT LCD 5" s rozlišením 480 × 854 (196 ppi) <br>
> Zadní fotoaparát 5 Mpx,LED,Autofocus Přední fotoaparát 2 Mpx <br> 
> Dual sim (na obou kartách půjde využívat přenos dat přes HSPA+) <br>
> Wi.Fi 802.11 b/g/n,Bluetooth v4.0,GPS,A-GPS <br>
> Kapacita baterie 2000 mAh <br>
> Rozměry 72 x 9,95 x 139,6 mm a hmotnost 148g <br>

Tento mobil mnohdy trpěl několika chybami firmware, které se postupem času podařilo výrobci vyladit a telefon šel upgradovat na novou verzi firmware pomocí ultility [Lenovo Smart Assistant](https://support.lenovo.com/cz/cs/products/Phones/A-Series/A536-Smartphone/downloads/DS101291). Z počítače pomocí micro-USB kabelu. Tento postup však šel provést jen ze starší verze na novější a za předpokladu, že váš telefon zvládne nabootovat až do systému.

V tomto článku bych chtěl, ale ukázat jak přehrát firmware v telefonu, který se např. restartuje ihned po spuštění, nenaběhne do systému nebo je zablokovaný zapomenutým bezpečnostním gestem. Tedy řekněme takový **hard reset**.

> Tento postup provádíte na vlastní riziko a já nenesu žádnou odpovědnost za poškození či ztráty.
{: .prompt-warning }

## Co k tomu budeme potřebovat

1. Potřebujete univerzální **[ADB driver](https://adb.clockworkmod.com/)** (můžete použít i jiný, vámi vyzkoušený).
2. Dále potřebujete **mt65xx driver** pro [64-bit nebo 32-bit](https://gsmusbdrivers.com/download/mediatek-mt65xx-preloader-vcom-driver/) (Windows 8.1/8/7/Vista).
3. Stáhnete si **stock ROM** (nejlépe starší verzi) a [SP Flash Tool](https://spflashtool.com/) (v5.1532 pro MTK). <br>
**ROM:** V tomto návodu jsem použil verzi `a536-s147-140910-row`, která je i s Flash Tool ke stažení [ZDE](https://ulozto.cz/xJ6XFPKp/lenovo-a536-s147-140910-row-rar)!

> Pokud používáte Windows 8 a vyšší, musíte vypnout vyžadování podepsaného ovladače!
{: .prompt-info }

## Postup

1. Vypněte telefon a vyndejte baterii. (Nyní ještě **nepřipojujte telefon k počítači!**)
2. Rozbalte archív se staženou ROM na libovolné umístění do počítače (Složky SP_Flash_Tool_v5.1352.01 a Target_bin)
3. Ve složce `SP_Flash_Tool_v5.1352.01` spusťte soubor `Flash_tool.exe`
4. Ve Flash Tool klikněte na tlačítko "**ScatterLoading Button**" (napravo) na záložce "Download"
5. Dialogovým oknem otevřete (načtěte) soubor `MT6582_Android_scatter.txt`, který se nachází ve složce `Target_bin`.
6. Nyní klikněte na tlačítko "**Download**"
7. Telefon (vypnutý, bez baterie) nyní pouze **připojte k počítači** a flashovací proces by měl začít automaticky.

Zařízení by se v systému mělo detekovat takto: 
![4ELlwmw](/img/2016-02-11-lenovo-a536/4ELlwmw.png)

A automaticky spustit proces nahrávání: 
![1u4wzNk](/img/2016-02-11-lenovo-a536/1u4wzNk.png)

**Proces trvá cca. 10-15 minut** - buďte trpěliví a čekejte na dokončení! 
![s7zLktq](/img/2016-02-11-lenovo-a536/s7zLktq.png)

- Nyní se telefon restartuje (nebo tak učiňte ručně) a **nahrajte zbývající aktualizace** pomocí OTA nebo [Lenovo Smart Assistant](https://support.lenovo.com/cz/cs/products/Phones/A-Series/A536-Smartphone/downloads/DS101291) (pokud nemáte k dispozici internet).
- Na poslední dostupné verzi (`A536_S186_150813_ROW`) proveďte **tovární reset zařízení** (skrze Menu - Nastavení - Zabezpečení - Obnovení továrních dat).

**Hotovo!** Telefon je jako nový...

Zde je mnou opravovaný kousek:

![SswkwCz](/img/2016-02-11-lenovo-a536/SswkwCz.jpg)

Pro svižnější chod jsem po aktualizaci Google služeb ještě vletěl do Nastavení - Aplikace - Stažené a všechny nepotřebné aplikace ze záložky stažené jsem smazal (což bez problému lze).