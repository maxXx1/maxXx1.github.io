---
title: "Vietcong po 20 letech"
date: "2024-06-25"
tags: 
  - "Vietcong"
category: "Hry"
image: 
  path: "img/2024-06-25-vietcong/vietcong.jpeg"
  alt: "Zdroj: games.cz"
---

Je to neuvěřitelné, ale tato kultovní hra od sudia Pterodon v loňském roce oslavila 20 let. I když na ni o 2 roky později navázalo pokračovaní, tak pro českého hráče bude kultovní vždy první díl a zejména jeho datadisk First Alpha. 

## Historie

Hra má v česku i po neuvěřitelných 20. letech stále aktivní komunitu hráčů, kteří se pravidelně scházejí v multiplayeru. Multiplayer několikrát prošel klinickou smrtí. Někdy kolem roku 2014 ESL liga uzavřela VC ladder, což praticky ukončilo jakékoliv další snahy o competetivní hraní. V roce 2017 přichází další rána v podobně konce podpory masterserveru GameSpy, který je hardcoded ve hře (master.gamespy.com) a zajišťuje vyhledávání serverů. Ani to komununitu neodradilo a pomocí úpravy souboru `hosts`, začli směrovat stahování seznamu aktivních serverů z Qtrackeru. 

Qtracker byl prvním alternativním master serverem, (jeho tvůrce však oznámil v roce 2018 ukončení podpory). Tento masterserver se však po celou dobu fungování potýkal se značnými problémy, zejména s DDOS útoky.

![gamespy](img/2024-06-25-vietcong/gamespy.jpg)

Proto již v roce 2015 spatřilo světlo světa alternativní a hlavně open-source řešení master serveru od českého vývojáře Ondřeje Garncarze, které do hry opět vrátilo světlo v podobě živých serverů multiplayeru. K tomuto master serveru vývojář spustil i jednoduché webové stránky [vietcong1.eu](https://vietcong1.eu/cs/game/faq){:target="_blank"}, na kterých se nachází seznam serverů a FAQ vč. .bat scriptu, který přesměruje dotazy vyheladávání, původně mířicí na master server GameSpy. 

```
46.28.109.117 master.gamespy.com
```
{: file='C:\WINDOWS\system32\drivers\etc\hosts'}

Můžete se tak sami přesvědčit, že nejenom v Česku jsou servery stále aktivní a mnoho klanů, organizací a spolků je dokonce provozuje na velmi výkonné, dedikované infrastruktuře. Za zmínku stojí např. servery [Alpha Teamu](https://www.alpha-team.cz/dedic-server/){:target="_blank"} či server [{G.S} Teamu](https://vietcong1.eu/cs/game/server/176.102.65.132:5434){:target="_blank"}, jehož členové pořádají skrze své klanové stránky eventy a snaží se tak hráčskou komunitu udržovat aktivní. 

{% include embed/youtube.html id='tGilmiRcPKk' %}

## Zprovoznění hry (client)

Poslední oficiální [patch 1.60](https://www.vietcong1.cz/index.php?site=files&file=3){:target="_blank"}, který vyšel v rámci Gold Edice, byl na světě již v době Windows XP a podle toho taky vypadá po technické stránce. Hru lze nainstalovat i na aktuálních **Windows 10 a 11**, když do systému dodáte komponentu DirectPlay. Hra se v této originální podobě potýká s několika problémy, jako je například padání hry při radio callech, poblikávání menu nebo horšího výkonu i na aktuálním hardware. O tyto problémy se taktéž postarala komunita, v podobě neoficiálního patche a launcheru [VCStarter](https://www.vietcong.info/portal/forum/viewthread.php?thread_id=899){:target="_blank"}, který **ve verzi 1.65.1 (případně 1.70Beta)** řeší nekompatibilitu s novým operačním systémem a přes `VCStarterConfig` si můžete zvolit několik dalších úprav. Laucher hru umí spustit v širokoúhlém rozlišení a s podporou vyšších obnovovacích frekvencí monitoru. 

![menu](img/2024-06-25-vietcong/menu.png)

## Anticheat (server)

Původně se ve hře používal anticheat HradBa, ten se dnes již v naprosté většině případů nepoužívá, protože jej právě VCStarter neporpoduje a hráči jsou z těchto serverů bezdůvodně vykopáváni. Tuto ochranu postupně nahradil kolem roku 2015 [VCGuard](https://www.moddb.com/downloads/vcguard-12-1-beta){:target="_blank"}.

## Linux (client)

Na PC vyšela hra pouze pro platformu Windows, ale díky Wine a VCStarteru je možné ji rozběhat i na Linuxu. Na stránkách [WineHQ](https://appdb.winehq.org/objectManager.php?sClass=version&iId=8864){:target="_blank"} najdete postup na instalaci i řešení nejběžnějších problémů spjatých s hraním v emulaci. I zde je nutné pro běh hry nainstalovat komponetu DirectPlay: `winetricks directplay`

## Mapy

Hra je z dob velmi pomalého internetu a tak se nějak při jejím návrhu nepočítalo s tím, že budete mapy tahat z rychlého CDN, ale podobně jako to mají hry z této doby, taháte mapy přímo ze serveru, ke kterému se snažíte připojit, což může být velmi pomalé. Proto zde určitě doporučil několik stále fungujících stránek, které nabízí stažení komunitních map, které jsou dnes nejranější. **Tyto mapy si stáhnete předem a následně se při připojování již ničím nezdržujete.** 

- [Coop mapy](https://www.vietcong-coop.net/site?node_id=6){:target="_blank"}
- [Vietcong.info](https://www.vietcong.info/portal/downloads.php){:target="_blank"} portál
- [Teamplay Community](https://teamplaycommunity.wordpress.com/maps/){:target="_blank"} (TP)
- [~~Vietcong Customs~~](https://vietcong-customs.com/download.php?action=kategorie&kat_id=4){:target="_blank"}
- [~~Gonzovy mapy~~](https://vietcong.7x.cz/edit-panel/download-map){:target="_blank"}

## Porty

Pokud byste někdy troubleshootovali anti-virus, firewall nebo cokoliv ohledně sítě ve spojení s hrou Vietcong, tak zde je kompletní seznam komunikačních portů. 

```
3783 (Voice Chat Port for LAN use)
27900 (Master Server UDP Heartbeat)
28900 (Master Server List Request)
29900 (GP Connection Manager)
29901 (GP Search Manager)
13139 (Custom UDP Pings)
15425 (Vietcong Server)
6515 (Dplay UDP)
6500 (Query Port)
5425 (Default VC port)
```

## HD remaster

Oficiálně nic, ale čistě neoficiálně se [na Discordu](https://discord.gg/D5UugykcHZ){:target="_blank"} projektu **Vietcong HD Remaster** dostanete k poslední verzi skromného [remasteru](https://www.moddb.com/mods/del-vietcong-hd-remaster){:target="_blank"}. Jedná se o klasický Vietcong v lehounce novém "kabátě", který přidává nové nasvícení hry, post-processing, mnohé textury jsou ve větším rozlišení, vykreslovací vzdálenost vegetace je navýšená a obecně by hráč měl dohlédnout dál. Dále jsou přidány nové zvuky střelby zbraní, které asi nemusí každému hráči zrovna sedět, ale dají se jednoduše odebrat.

## Závěr

Já hru nehrál takových 15 let, ale jsem rád, že jsou v Česku, na Slovensku, ale i v Německu lidé, kteří tuto kultovní pecku nikdy nepověsili na hřebík. Rád bych tuto hru viděl po boku dalších kultovek v distribuci GOG, abych si hru i po těch letech mohl zakoupit v digitální kopii a symbolicky tak podpořit její popularitu. O zařazení hry Vietcong na GOG můžeš hlasovat v [GOG Wishlistu](https://www.gog.com/wishlist/games/vietcong){:target="_blank"}.

{% include embed/youtube.html id='oPMdwBvdpu4' %}
