---
title: "Instalace DD-WRT do TL-WR741ND"
date: "2016-02-11"
category: "Síť"
tags: 
  - "dd-wrt"
  - "TP-Link"
image:
  path: "/img/2016-02-11-tl-wr741nd-dd-wrt/TL-WR741ND.jpg"
  alt: TL-WR741ND
---

Mnoho lidí v České republice má doma tento velmi rozšířený levný router. Firma TP-Link ho vyrábí dodnes. Na poslední verze V5 ještě dnes seženete aktuální firmware (02/11/15) na ty starší již nikoliv. Což je velký problém, protože tento router se starým firmwarem také trpěl chybou rom-0. Navíc oficiální firmware byl ve většině případů velmi nestabilní a router tak trpěl např. ztrátou wifi signálu atd.

Já doma měl několik těchto routerů starší verze a u všech jsem problémy vyřešil nahráním alternativního firmware DD-WRT který je neustále vyvíjen a pro některé verze tohoto routeru má stabilní sestavení firmware.

## DD-WRT

Je pokročilejší alternativní firmware založený na linuxovém jádře. Podobný Open-WRT. Název WRT je odvozen od velmi populárního routeru Linksys WRT54G na kterém byl mezi lety 2002 - 2004 masivně nasazován.

## Funkce

- U tohoto modelu se odemkne mód klienta, tedy budete moci router použít i pro příjem wifi signálu.
- WakeOnLan z internetu.
- Možnost využít více SSID a tím vytvořit více WIfi-sítí.
- Detailní nastavení výkonu dle regionu (5dB, 13dB, 18dB)
- Šířka kanálu 5, 10, 20/40 MHz
- VLAN
- A mnoho dalšího. (některé funkce jsou v závislosti na výkonu routeru silně experimentální)

## Instalace

>Kabel musí být připojen v LAN1! (při připojeném WAN kabelu router po instalaci nenaběhne)
{: .prompt-warning }

1. Otočte váš router a na štítu ze spodní strany se podívejte jakou **verzi** vlastníte 
![model](/img/2016-02-11-tl-wr741nd-dd-wrt/router-model-version.png)
2. **Pokud máte verzi 1.x, 2.x nebo 4.0**, tak můžete pokračovat dále, pokud jinou tak tímto způsobem bohužel DD-WRT z důvodu rozdílného chipsetu nenahrajete.
3. Zamiřte tedy na stránky DD-WRT a v sekci [Router Database](https://www.dd-wrt.com/site/support/router-database) **stáhněte** provedení FW `factory-to-ddwrt.bin`.
4. Nyní **proveďte HARD RESET** vašeho routeru pomocí tlačítka, které se nachází vedle tlačítka na zapnutí (nejlépe tužkou nebo párátkem po dobu alespoň 10s).
5. **Připojte pouze kabel napájení a Ethernetový kabel** (na propojení s počítačem).
6. **Přihlaste se do webové administrace** - ale neměňte žádné nastavení! Adresa:129.168.1.1 Uživatel: admin Heslo: admin
7. Ve webové administraci v sekci pro update firmware **nahrajte** `factory-to-ddwrt.bin` který jste stáhli ze stránek DD-WRT.
8. Restart routeru.
9. Nyní se opět přihlaste do webové administrace (192.168.1.1 popř. 192.168.11.1).
10. Nastavte nové uživatelské jméno a heslo.
11. Poté v sekci "Administration (Managment)" v kolonce "Remote Access" povolte "**Web GUI Management**".
12. Router si rovnou můžete nastavit v sekci sekci "Setup" a "Wireless".
13. Poté vždy klikněte na tlačítko "**Apply settings**".
14. Poté router skrze webovou administraci restartujte a ještě pro jistotu vypněte a zapněte.
15. Blahopřeji! Máte doma Linuxový router :)

### Screeny

![info](/img/2016-02-11-tl-wr741nd-dd-wrt/DD-WRT-build-21061-Info.png)
![build](/img/2016-02-11-tl-wr741nd-dd-wrt/DD-WRT-build-21061-Router-Status.png)   

> Router můžete kdykoliv verzí FW `Back to stock` vrátit na původní originální firmware od výrobce, klasickým přehráním přes webovou administraci `System-Tools` > `Firmware-Upgrade`.
{: .prompt-info }

## TFTP

Lze nahrát DD-WRT i firmware výrobce skrze [protokol TFTP](https://cs.wikipedia.org/wiki/Trivial_File_Transfer_Protocol).

1. Resetujte router (držím tlačítka reset, alespoň po dobu 10s).
2. Připojte napájení.
3. Skrze TFTP klient pošlete do routeru verzi FW  "Special image for initial flashing"
4. Restartujte router
5. Nyní již můžete vkládat vaše nastavení

Na některých verzích tohoto routeru se bohužel objevuje problém Nkovým standardem WiFi! V mém případě bylo ale vše v pořádku a routery byli stabilní a dosahovali stejné rychlosti jako na originálním FW.

Na tento model routeru lze nahrát i čistější [Open-WRT](https://openwrt.org/) (v základu bez grafické nástavby) a [Gargoyle](https://www.gargoyle-router.com/) (založené na Open-WRT).
