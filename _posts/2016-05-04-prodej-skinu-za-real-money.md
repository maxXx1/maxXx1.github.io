---
title: "Prodej skinů za real money"
date: "2016-05-04"
tags: 
  - "Counter-Strike"
category: Hry
image:
  path: /img/2016-05-04-prodej-skinu-za-real-money/20160503175434_1.jpg
  alt: Karambit (★) | Ultraviolet
---

Mnoho lidí se mě ptalo, jaké jsou možnosti prodeje skinů za reálné peníze nebo chcete-li vytažení peněz mimo Steam.
Pokusím se vám popsat mé osobní zkušenosti s prodejem skinu střední hodnoty. Nechtěl jsem průzkum dělat se skinem nižší hodnoty, protože by se to mohlo záporně projevit na ochotě obchodníků (to vyzkouším v budoucnu). 
Jako způsob úhrady jsem si zvolil **bankovní účet** a internetovou peněženku **PayPal** pro případ, že bankovní účet nevlastníte. 
V mém případě byl prodávaný předmět **[Karambit (★) | Ultraviolet](https://steamcommunity.com/market/listings/730/%E2%98%85%20Karambit%20%7C%20Ultraviolet%20%28Field-Tested%29)** s floatem 0.33, tedy **opotřebený**, jehož cena byla po dobu obchodování na hranici **200€ na komunitním trhu** ([90 klíčů](https://csgo.steamanalyst.com/id/60822691)).

Záměrně jsem tento prodej nerealizoval se svým [M9 Bojonetem (★) | Crimson Web](https://steamcommunity.com/market/listings/730/%E2%98%85%20M9%20Bayonet%20%7C%20Crimson%20Web%20%28Field-Tested%29), 
který znáte [z minulého příspěvku](), 
protože ten měl float nejhorší možný (FT) a zajímalo mě, jestli některý z obchodníků float zohlední v ceně.

Chtěl jsem vyzkoušet někoho z místních prostředníků, protože snad kolem všech panují nějaké ty fámy, drby a různé polo-pravdy. Některé jednání mě mile překvapilo a působilo profesionálně, jinde jsem byl velmi zklamaný a kdybych zohlednil vše co se mi nelíbilo, tak bych u některých obchodníků nedal na prodej ani použité ponožky.

Všechny nedostatky zohledňovat nebudu, protože jsem žádnému z obchodníků nesdělil fakt, že jej budu nějakým způsobem hodnotit či porovnávat. Naše **komunikace probíhala výhradně skrze Facebook**.

Cíl byl prodat co nejrychleji a za co možná nejvyšší cenu.

### Základní rozdělení

Druhy výkupu můžeme v zásadě rozdělit do dvou skupin:

1. **Přímý** - Peníze prostředník odesílá ihned po přijetí předmětu.
2. **Komise** - Peníze prostředník odesílá až se předmět prodá. Do té doby musí být uskladněn u něj.

Osobně se mi výkup formou komise vůbec nelíbí, protože prostředník na předmětu inkasuje v některých případech až 45% ceny předmětu a riziko nenese žádné.

### [Martin "Tiano" Picmaus](https://www.facebook.com/officialtiano/)

Tiano byl první kdo mě napadl (protože mám v Napajedl**ích** rodinu :Z ) Renomé má v české komunitě nesporné a vzhledem k tomu, že je aktivní i ve [stream](https://www.twitch.tv/tiano_csgo)ování, tak vesměs kladné ohlasy. Na mojí nabídku odpověděl téměř okamžitě a bez větších prodlev sdělil přesnou cenu i způsob platby. To hodnotím velmi kladně, avšak cena nejnižší z dotázaných. Jednal přátelsky a profesionálně (což mě, jakožto občasnému divákovi jeho streamů doslova vyrazilo dech :D ) Bankovní spojení GEMoneyBank, Česká Spořitelna a AirBank.

Vychází mi to na fixních 50% - float ho těší, ale v ceně ho nezohlednil!

**Nabídka: 2720 Kč**

# +

- Reakční doba (Odepsal mi téměř okamžitě).
- Přátelské jednání!
- Kladné ohlasy ověřených zákazníků.
- Přímý výkup
- Ihned upřesnil způsob platby (PayPal, bankovní převod)

# \-

- Cenová nabídka

### [Tomáš "jAPKO" Chyba](https://www.facebook.com/japkocsgo/)

jAPKO je dosti známý jakožto prodejce, ale je ze všech stran velmi propíraný jak v kladném, tak v záporném slova smyslu.  Snažil jsme se nějaký ten týden před odesláním svého požadavku řádně pročíst jeho oficiální stránku, ale musím s politováním konstatovat, že jeho vystupování je všelijaké (snad dle nálady) a nezasvěcený potenciální zákazník může velmi rychle nabýt dojmu, že je nevěrohodný. Hlavně když se zaměří na odpovědi zákazníků se špatnými zkušenostmi, protože tam mnohdy chybí jasné vysvětlení (i kdyby to mělo být "Nedohodli jsme se!") a mě osobně dosti vadí, že se v [instruktážním videu](https://youtu.be/XkN4Jr2Ll5I) ohání nějakými "+rep" na steam profilu, které můžeme mazat, nechat si přidělovat uměle a tak dále... (nic neznamenají) Naopak pěti denní lhůtu pozdržení skinu v jeho případě chápu, protože prodává formou **komise.**

Ceny jsou 50% u levnějších skinů, 60% u dražších a float taktéž neřeší. (viz. video)

**Nabídka: 3200 Kč**

# +

- Reakční doba (17:01 - pracující člověk!)

# \-

- Otřesná komunikace.
- Výkup formou komise. (To upřesnil až po dvojím připomenutí o den později!)
- Není možnost rychlého převodu peněz přes PayPal.

### [Alex's CS:GO Skins Shop](https://www.facebook.com/alexskinsshop/)

Toto je pro mě naprosto neznámý shop. FB stránka byla 19. března převzatá po jiném traderovi a nejsou nikde k nalezení jasné pravidla. Při dotazu na cenu mi bylo velmi stroze odpovězeno "...záleží na ceně na doublu" (zjisti si to sám!), ale to se určitě zlepší, protože jsem měl subjektivní pocit, že jednám s někým mladším. Způsob platby je skrze peněženku [Skrill](https://www.skrill.com/cz/)  (Alternativa PayPal) nebo převodem na účet - **platba ihned**. Avšak převodem na bankovní účet o 100Kč méně než přes peněženku (kde se převod projeví v řádu hodin, stejně jako u PayPalu), což mi vychází opět na **60%**. Vše na stránce se točí kolem csgodouble couinů, což není problém pokud prostředník platí ihned a převodem. Bankovní spojení GE Money Bank.

**Nabídka: 3200 Kč**

# +

- Reakční doba do hodiny.
- **Dobrá cenová nabídka za přímý výkup!**
- Dodatečné dotazy zodpovězeny.
- Reputace [v diskuzi](https://steamcommunity.com/groups/CSGOREPorts/discussions/5/412446292760482067/), kde nemůže mazat ani upravovat příspěvky.

# \-

- Cena odvozena od hodnoty na csgodouble (nikoli market ceny!)
- Peněženka Skrill nemá na svém oficiální webu ani email na support, kdyby se s platbou cokoliv stalo, tak musíte kontaktovat nějaký ruský support (v angličtině) a to lze pouze skrze interní webové rozhraní. (byl by lepší PayPal)
- Komunikace se zákazníkem by mohla být o něco lepší.

### [CS:GO skin shop by Escariet](https://www.facebook.com/escarietcsgo/)

![Escariet](/img/2016-05-04-prodej-skinu-za-real-money/escariet.png)

### [CS:GO - Shop CZ/SK](https://www.facebook.com/csgoshopczsk)

Deklarují výkup za fixních 60%, ale stránka je neaktivní a [vlastníka](https://steamcommunity.com/id/ZeddyQ) se mi nepodařilo nikterak kontaktovat. Zvláštní je, že na [oficiálním webu](https://zeddy.cz/vse-ohledne-csgo/prodej-skinu-csgo-shop/) vlastníka Facebookové stránky je deklarováno již pouze 50% a výkup probíhá **formou komise**.

Zde ale žádná komunikace neproběhla.

### [Kubrahead1, Luciferkacz, macekhead1](https://www.facebook.com/Kubrahead1-Luciferkacz-macekhead1-153509608365711/)

Tento výkup mi byl doporučen, avšak moc jsem se toho nedozvěděl. První den na můj dotaz vůbec nereagovali a po jednom připomenutí (o den později) stanovili výkupní cenu. Dávají 55% z market ceny, což je střed.

**Nabídka: 2970 Kč**

# +

- **[Kubrahead1](https://steamcommunity.com/profiles/76561198072652590) má velmi vysoké renomé.**
- Fixních 55% z aktuální market ceny.
- Možnost komise i přímého výkupu! (záleží na domluvě)

# \-

- **Zdlouhavá komunikace.**

### [CZECH E-SPORT.eu](https://www.facebook.com/czechesporteu/)

Tato stránka mi také byla zprostředkována na doporučení. Na oficiální Facebooku sice mají zmínku o prodeji skinů, ale podmínky nikde. Web nabízí služby spíše SEO marketingu (což jak všichni v roce 2016 ví, je pasé), služby grafického rázu a eshop s herním textilem. Web se první den jevil jako nedostupný, ale to nemohu zařadit do záporů (také mám placený hosting na Endoře :D ). Za touto organizací (pokud to tak mohu nazvat) stojí hráč [nEcrologic](https://steamcommunity.com/id/necrologictomas/) na jehož profilu se můžete dočíst o bezproblémovém odkupu a prodeji skinů.

Zde mi bylo sděleno jaká bude prodejní cena a jaká je marže pro zprostředkovatele. To hodnotím velmi kladně!

**Nabídka: 3500 Kč**

# +

- Nejvyšší cenová nabídka.
- **Pevně stanovená prodejní i výkupní cena a marže.**
- Neformální jednání.
- Deklarovaná forma úhrady (účet)
- Projekt má registrovánu .CZ doménu, takže není problém zjistit si potřebné údaje. (adresa, email, telefonní číslo).

# \-

- Prodej formou komise.
- Není možnost rychlého převodu peněz přes PayPal.
- Z Facebookové stránky mi přišlo, že nijak nepropagují prodávané předměty, tudíž by se prodej velmi protáhl.

### [Templarian's Center](https://www.facebook.com/TempTradeCenter/) - PRODÁNO ZDE!

Jednotlivec o kterém se někdo zmínil v rámci české komunity. Nemá téměř žádné prokazatelné reference a jeho oficiální stránka se zabývá prakticky pouze sázením. Ale odepsal velmi rychle, nabídl nejrozmanitější způsoby platby **vč. osobního setkání**, vysokou výkupní cenu, platbu ihned a hlavně stejnou banku jako mám já. Upřímně - přesvědčila mě cena, stejná banka a opět jsem se hnal za senzací. V rámci stejné banky bych do hodiny věděl jestli jsem dostal nejlepší nabídku nebo byl okraden (panečku to by byla senzace :D ). Bankovní spojení ČSOB.

**Nabídka:** 3170 ~ **3300 Kč**

# +

- Vysoká cenová nabídka.
- Velmi rychlá reakce.
- Všechny dodatečné dotazy byli zodpovězeny.
- Přímý výkup.
- **Forma úhrady bank. převod, osobní setkání, složenka.**
- Výborná komunikace.

# \-

- Neexistují žádné reference, které by si nemohl mazat či uměle tvořit.
- Nedá se více měně absolutně zjistit o koho jde.
- Chybí převod peněz přes PayPal (nahrazuje složenkou).

### [CSGO - CZ SK komunita](https://www.facebook.com/groups/csgoczsk/)

Pro klid v duši jsem vystavil i klasický inzerát na jedné z největších CZ/SK skupin, avšak zde je prodej **naprosto bez šance**. 
V lepším případě se vám ozvou pouze lidé typu "maminka to nezaplatí", v horším případě lidé kteří neumí číst a po zopakování jasně stanovených podmínek (v popisu inzerátu) mají ve slovní zásobě pouze slovo "scamm".

Lidé v této skupině jednoduše nechápou, že pravidlem je: "peníze jdou první." (ať už prodáváte cokoliv) 
Protože pokud obdržím platbu na účet a předmět nepošlu - dotyčný může vznést u banky protest, že mi přišly na účet peníze, které mi nepatří. 
_(protože má číslo účtu, které je založeno na konkrétní jméno na základě platných dokladů)_ 
Pokud však pošlu předmět a dotyčný nepošle nic - tak si můžu jít stěžovat tak maximálně k babičce (protože bude pravděpodobně jediná, kterou bude zajímat, že mi neznámá osoba neposlala peníze za imaginární předmět a jediné co o té osobě vím je, že má nick "H4X0R007" a na fejsbůku jméno "Tonda Maminčin").

Samozřejmě jsem se nebránil ani "midlemanům" (jimž věnuji některý z dalších článků), ale on ten "midleman" nesmí být nějaký další "Tonda"...

![FB-Offer](/img/2016-05-04-prodej-skinu-za-real-money/prodej.png)
_P.S. Omlouvám se všem kteří se jmenují Antonín, neberete to osobně :D_

### Srovnání se zahraniční konkurencí

Podíval jsem se i za hranice, kde je situace o poznání lepší. Zprostředkovatelé:

- Minimální výkupní cena je 60%
- Striktně počítaná v eurech nebo dolarech
- U sběratelsky vzácných předmětů se výkupní cena pohybuje klidně i okolo 85% (to se však netýká mého předmětu).
- Převod peněz ihned, zpravidla na PayPal.
- Ty nejdůvěryhodnější najdete na [Redditu](https://www.reddit.com/r/GlobalOffensiveTrade).

Další možností je využít mezinárodní tržiště:

- **Zohledňuje se tam float!**
- Můžete se svou cenou hýbat dle libosti (i nastavit automatickou slevu).
- Prodej formou komise, kterou máte plně ve své režii.
- Logicky je nutno počítat s poplatkem za mezinárodní transakci.

### [OPSkins](https://opskins.com/)

Pokud bych zde nastavil nejnižší cenu za kterou se nůž prodává, tak bych jej na 100% **prodal v řádu hodin**, protože můj float je lepší než nože stejného typu nabízené za tuto cenu. Cena by se konkrétně pohybovala od 167$ po 161$ s pevně stanovenou **marží 10%** pro market.

![OPSkins](/img/2016-05-04-prodej-skinu-za-real-money/opskinskara.png)

**Nabídka: 3312 Kč** (dle aktuální kurzu 23 korun/dolar)

\*přes OPskins jsem prodával již v minulosti skiny menší hodnoty a způsobu prodeje + vyplácení peněz se budu věnovat v samostatném článku.

### [BitSkins](https://bitskins.com/)

Druhým nejznámějším marketem je BitSkins. Zde se nachází méně skinů, takže není nutné tolik tlačit na cenu. Průměrná cena prodaných ★ Karambit | Ultraviolet byla 183$ a nejnižší momentálně prodávaný stál 171$. 
Nejlevnější měl horší float než ten můj, ale za předpokladu, že bych chtěl prodávat rychle vezmu cenu 170$. **Marže BitSkins je pouze 5%.**

![BitSkins](/img/2016-05-04-prodej-skinu-za-real-money/bitskins.png)

**Nabídka: 3700 Kč** (dle aktuální kurzu 23 korun/dolar)

Ceny u marketů berte pouze jako startovní nástřel! Samozřejmě, že pokud se skin dlouhou dobu neprodá musíte jít s cenou dolů. A hlavně pokud budete chtít peníze vytáhnout z marketu na PayPal, tak **počítejte s 2 - 2.9% poplatkem z celkové částky** (za mezinárodní transakci).

### Průběh prodeje

~Celý proces trval přesně 3 dny. (začátek psaní článku - výběr obchodníka - peníze na účtě)

![](/img/2016-05-04-prodej-skinu-za-real-money/detail-platby.png)

Kolem druhé hodiny odpolední jsem odeslal předmět skrze tradeoffer a i přes drobné komplikace jsem cca za 30 minut měl peníze na svém účtu.

Obchodník odeslal i potvrzení o zaplacení což snad (u stejných bank kde je transakce připsána během několika minut) ani nebylo třeba, ale při tom čekání by to nejednomu člověku mohlo odvrátit infarkt myokardu. :D

### Shrnutí tl:dr

- Kdyby Tiano vykupoval za 60% je jasný kandidát a není dál co řešit.
- Obchodníci by mohli uvádět banku, dost by to pomohlo při rozhodování.
- Méně známí obchodníci by měli dávat více na obdiv své reference.
- Float nezajímal nikoho z dotázaných (což je dobře pokud váš předmět nevypadá dobře).
- Je z čeho vybírat, takže pokud se vám obchodníkovo jednání nelíbí, nestresujte se a prodejte u někoho jiného.
