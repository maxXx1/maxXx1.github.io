---
layout: post
title: Čeština do Age of Empires II HD (dokončení)
date: '2016-02-21 22:31:11'
tags:
- age-of-empires
- steam
- hash-wordpress
- hash-import-2023-08-28-13-25
---

S tímto příspěvkem jsem dlouho otálel, protože s českou lokalizací pro remaster verzi Age of Empires II HD to opravdu nevypadalo růžově.

Nejprve se vyrojilo mnoho projektů, které nezávisle na sobě začali předělávat lokalizaci pro původní non-steamovou verzi (viz. [můj předchozí článek](http://www.maxxx.cz/2014/01/13/cestina-do-age-of-empires-ii-hd-the-forgotten/))&nbsp;do aktuální HD verze, avšak záhy tyto projekty narazily na **nekompatibilitu původních souborů** a na překlad se vykašlali.

Nejdál své počínání dotáhl uživatel [Barry\_cz](http://steamcommunity.com/id/Barry_cz)&nbsp;(Milan B.)&nbsp;jehož sleduji již od doby, kdy překlad ohlásil na stránkách **aoe.kvalitne.cz**. Jeho čeština je nyní k odběru přímo na [Steam Workshop](http://steamcommunity.com/sharedfiles/filedetails/?id=474404119)u, což značně usnadňuje její instalaci – stačí pouze **kliknout na** tlačítko „ **Odebírat** “ a spustit hru.

Díky tomu, že lokalizace prošla ověřením oficiálního Steam Workshopu, tak si můžeme býti jisti, že **kód je čistý** a tato modifikace nebude nikdy vyhodnocena jako nežádoucí úprava hry. Tyto úpravy jsou v případě multiplayer her ze strany Steamu velmi bedlivě střeženy systémem [Valve Anti-cheat](https://support.steampowered.com/kb_article.php?ref=7849-Radz-6869).

V základní hře by mělo být **přeloženo vše** včetně zvukových hlášek. Dle komentářů se pouze ladí detaily a opravují chyby, ale já osobně v základní hře na žádné nenarazil. **Kompatibilita** je udaná k verzím&nbsp;4.2.696335, 4.3.761340, 4.4.848690, 4.4.856194, 4.6.884312, ale věřím tomu, že bude lokalizace funkční i na verzích nadcházejících.

Poslední aktualizace byla hlášena někdy kolem 3. ledna 2016, takže **na češtině se stále pracuje**. V plánu je ještě:

- Nové, České, vylepšené zvuky tauntů – hlasem shodným s eng. verzí.
- Český hlas pro úvodní obrazovky kampaní
- Dopřeložení DLC
- Další drobné korektury

**Práce na DLC již započaly** &nbsp;(African – Sundiata úvod. obrazovky př.) a díky distribuci skrze Workshop je/bude vždy aktuální verze lokalizace i ve vaší hře (nebudete muset nic kontrolovat, ani znovu instalovat).

Tímto příspěvkem bych tedy téma lokalizace uzavřel a **chtěl bych touto cestou také poděkovat** Milanovi za jeho dobře odvedenou práci.

Ještě si dovolím upozornit na nedokončený překlad (hotov z 99%) původního **Age of Empires II: Conquerors** od stejného překladatele a kompletní češtinu&nbsp;pro **[Voobly Client](http://www.voobly.com/)**, která je již ke stažení [na stránce autora](http://aoe.kvalitne.cz/ke-stazeni.html).

[![](http://192.168.20.2/wordpress/wp-content/uploads/2016/02/voobly-1024x606-1.png)](http://192.168.20.2/wordpress/wp-content/uploads/2016/02/voobly-1024x606-1.png)

<!--kg-card-end: html-->