---
layout: post
title: Hraj jako CSGO professionál
tags:
- nezarazene
- hash-wordpress
- hash-import-2023-08-28-13-25
---

Poslední dobou se mě hodně lidí ptá na mé nastavení Couter Strike Go. V tomhle je velmi problematické radit, protože ono to sice je i o nastavení, ale hlavně o osobních preferencích daného hráče. Proto postnout někomu config či říct mu nastav si to takhle prostě nepomůže. Pokusím tedy projít možnosti a stručně opsat všechny faktory, které by mohli ovlivnit Váš úspěch.

<!--more-->

### Předpoklady

Začal bych trošku psychologicky. Pro hraní FPS her obecně musíte mít určitě předpoklady, takže je třeba si otevřeně říct, že pokud nemáte talent, tak zkušenosti stačit nebudou a obráceně. Dále je také velmi důležité si uvědomit, že CS je jedna z nejdynamičtějších teamových her – klíčové slovo teamové, takže pokud jste sólový hráč nebudete úspěšný hned z několika důvodů. Předně je v této hře důležité komunikovat (umět pozice na mapě), pokud nemáte vlastní team/partu, tak nejčastěji v angličtině. Dalším důležitým faktorem úspěchu hry v teamu je vedle komunikace, také vzájemná kooperace (spolupráce) a soudržnost v teamu. Takže ať už se jedná o team vašich přátel či mix hráčů, které vám přidělí hra, musíte věřit ve výhru i když se zrovna nedaří. Mnohdy je nezbytné uchopit velitelské otěže do svých rukou a např. vymyslet jednoduchou taktiku či určit směr hry. Tím jednoduše simulujete pozici tak zvaného „Strat-Callera“, který v profesionálních teamech zastává tuto funkci. Hráč, který vede poraženecké řeči, rezignuje či nekomunikuje je mnohdy horší než hráč který má minimum fragů. Vždy je třeba pamatovat na to, že i situace 5 vs 2 se dá otočit na 1 vs 2 či skóre 13-2 na 14-16 a dle toho jednat (nevzdávat to!). Pro začínající hráče je také důležité zmínit, že každý si musí projít peklem ve smyslu hry proti silnějšímu soupeři, protože bez neúspěchu by nebyla radost z úspěchu a minimálně ze začátku prostě a jednoduše budete muset drhnout to dno. Věřte mi nebo ne, ale prošel si tím každý. Takže pořádně obalit nervy tukem, vzít s sebou dostatek dobré nálady a při troše snahy se úspěch dříve či později dostaví!

### Základ pro hraní

Základem je samozřejmě myšlen váš herní „parostroj“ a „battle station“. Sám bych upřednostnil stolní PC před laptopem, protože opravdu herní notebook se od toho běžného neliší pouze ve výkonu, ale hlavně v systému chlazení komponent. Což není levné a proto opravdu herní notebook pod 30 tisíc korun nekoupíte. To je opravdu drastická úvodní investice pokud vezmeme v potaz i vaše pohodlí při hraní. U hraní se musíte cítit hlavně pohodlně (protože i to ovlivňuje váš výkon) a to se vylučuje s hrbením se u notebooku, notebokovou klávesnicí či nekvalitním notebookovým displayem. Takže pokud váš základ zaostává, zkuste pouvažovat o nové PC sestavě. Problematiku [hotových sestav vs. skládaných počítačů](http://www.maxxx.cz/2014/04/skladany-pocitac-nebo-znackova-sestava-2/ "sestava") jsem probíral v jednom ze starších článků. Skládaná sestava, která vám pro pohodlné hraní CSGO bude bohatě stačit se dá pořídit již od 15 tis. Kč.

Pojmem „battle station“ je myšleno místo určené pro váš počítač resp. pro hraní. Tedy dostatečně velký stůl, tak aby se vám nekřížila klávesnice s myší. Pohodlná židle je také velmi důležitá. Nemusí to být zrovna profesionální [AKracing](http://akracingeurope.eu/ "zidle")&nbsp;za 8000 Kč, ale na nafukovacím míči se budete spíše soustředit na balancování než na hru jako takovou. Na hru by jste měli mít klid! Ano na české profesionální scéně jsou hráči (hráčka), kteří hrají třeba [z kuchyně](https://www.facebook.com/www.esuba.eu/posts/10152565618372954 "krav"), ale není nic horšího než nutnost napomínat spoluhráče, aby si „vypnul toho psa co vedle něho štěká“ nebo vyslechnout si 20 minutovou přednášku rodičů spoluhráče o tom jaké výsledky má ve škole…

<!--kg-card-end: html-->