---
layout: post
title: Asus Eee PC 900A - Část 1
tags:
- nezarazene
- hash-wordpress
- hash-import-2023-08-28-13-25
---

_ **Seznámení, první ohledání, výběr operačního systému…** _

Dostal se mi do ruky tento malý skvost netbookové evoluce, je to ještě jeden z prvních tzn. úsporný single core (jednojádrový) procesor **Atom N270** , 16GB pevným diskem zapojeným do mini PCIe slotu a 1GB operační paměti.

Zprvu to vypadalo, že má počítač problém s pevným diskem. HDtune hlásilo v Hiren’s Boot CD vadné sektory, ale po nabootování ověřené DOSové ultility HDAT2 se žádné vadné sektory neprojevily. Proto jsem si řekl, že by mi mohl říkat tento instantní spouštěč internetu „pane“.

<!--more-->

První s čím jsem začal bylo, že jsem vyměnil 1GB DDR2 RAMku za **2GB** modul od výrobce KINGSTON na vyšší frekvenci, protože mi 1GB i pro Windows XP připadá jako naprosté minimum v dnešní době. Přidávat vyšší tzn. 4GB modul mi přišlo zbytečné protože by se 32bitová architektura nedokázala vypořádat s více než 3GB paměti a možná by s ní neuměla ani korektně pracovat.

Také jsem byl nucen objednat kompatibilní napájecí zdroj od značky PATONA, protože jiné univerzální zdroje sice disponují vyhovujícím konektorem, ale nikoli napětí **12V/3A**. Minimum u všechn univerzálních zdrojů co jsem našel bylo 15V.

| [![](http://1.bp.blogspot.com/-sJ6g60gEJZQ/UaT6-P_C4XI/AAAAAAAAC9g/8GWev3FPu40/s400/IMG_20130528_190441.jpg)](http://1.bp.blogspot.com/-sJ6g60gEJZQ/UaT6-P_C4XI/AAAAAAAAC9g/8GWev3FPu40/s1600/IMG_20130528_190441.jpg) |
| Loučení s Windows 7 Starter |

Poté jsem cvičně pomocí USB DVD-ROM mechaniky nainstaloval Windows 7 ve verzi Starter, ve které se již přes HDtune vadné sektory také neobjevily a důležité ovladače se mi také podařilo nainstalovat (i když notebook je podporovaný ze strany výrobce pouze pro Windows XP) s vyjímkou grafické karty kde jsem ovládač fungující korktně pod Windows 7 sehnal až na stránce Intelu.  
Ale po nainstalování systému zbylo na disku pouze 2GB volného místa a práce mi nepřipadala svižná. Navíc mi po startu systém hlásil nějaký konflikt zvukového a grafického ovládače s ATK ultilitou, takže jsem se rozhodl pomocí USB flash disku přeinstalovat na legální **Windows XP ve verzi Home Edition** (můj stroj disponuje originálním licenčním štítkem).

Tak se v dalším díle dozvíte jak se to vyvíjelo dále…

<!--kg-card-end: html-->