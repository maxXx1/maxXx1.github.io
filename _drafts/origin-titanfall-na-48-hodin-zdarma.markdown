---
layout: post
title: 'Origin: Titanfall na 48 hodin ZDARMA'
tags:
- hash-wordpress
- hash-import-2023-08-28-13-25
---

Pokud se zvládnete urvat na chvíli od letních výprodejů na [steamu](http://store.steampowered.com/ "steam"), tak můžete naprosto bezplatně na 48 hodin vyzkoušet akční pecku Titanfall. Nejedná se o žádnou demo verzi, ale o plnohodnotnou hru, která vám bude zpřístupněna po dobu 48 hodin. Tuto hru jistě nemusím představovat.<!--more-->

Mnoho lidí se na mě v minulosti obrátilo s dotazem, jestli jim hra pojede na jejich stávajícím hardware popřípadě jak plynule. Nyní máte jedinečnou možnost si to otestovat na vlastní kůži. Já již tu čest měl a musím říct, že hra je prudce chytlavá a dýchají zní prvky Unreal Tournament což přesvědčí i nejednoho milovníka starších titulů (jako jsem já).

![Titanfall_blog_header_580x201](http://www.maxxx.cz/wp-content/uploads/2014/06/Titanfall_blog_header_580x201.jpg)

&nbsp;

Tato hra není v rámci Originu nijak moc protlačovaná na přední stranu a proto pokud se prokliknete na [kartu hry](https://www.origin.com/en-ie/store/buy/titanfall/pc-download/base-game/standard-edition?auto-login=true "karta hry"), tak si musíte všimnout odkazu v popisu produktu. Po kliknutí na odkaz „[Try Titanfall™ (Origin Game Time) before you buy!](https://www.origin.com/en-ie/store/buy/titanfall/pc-download/base-game/standard-edition?auto-login=true# "try")“ vás stránka vyzve ke spuštění Origin klientu, který musíte mít nainstalován. Pokud nemáte neváhejte jej stáhnout, pokud máte, tak vás možná bude čekat krátká aktualizace klientu. Hra se pak objeví ve vaší knihovně a vyzve Vás k potvrzení jazykové lokalizace a začne se stahovat.

Odkaz dává jasně najevo, že mimo novinku v podobě her zdarma programu „[On-the-house](https://www.origin.com/en-ie/store/free-games/on-the-house "house")“ tu máme další program s názvem „[Origin Game Time](https://www.origin.com/en-ie/store/free-games/game-time "game time")„, který v budoucnu doufejme nabídne více zbrusu nových titulů k vyzkoušení ještě před jejich vlastní koupí. Což nejednoho zákazníka jistě ke koupi přesvědčí. Origin slibuje, že hry „nazkoušku“ bude pravidelně přinášet každý měsíc.

Dobrá informace pro ty, kteří si hru rozhodnou později zakoupit je ta, že herní postup a získané výsledky budou v rámci Originu uloženy. Takže pokud si hru později koupíte, tak budete pokračovat tam, kde jste skončily. Tak tedy neváhejte a stahujte protože akce na Titafall potrvá jen 48 hodin které se začnou odpočítávat až po stačení hry (nejedná se o čas strávený ve hře, ale celkový čas) a ke stažení čeká kolem 50GB dat.

<!--kg-card-end: html-->