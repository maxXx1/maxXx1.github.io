---
layout: post
title: DreamHack Stockholm na Prima COOL
tags:
- hash-wordpress
- hash-import-2023-08-28-13-25
---

Tak a je to tady konečně i česká velkoformátová televize projevila zájem o odvětví zvané progaming. Za starých časů zde byli pokusy o rozjetí čistě progamer televizí například od organizace&nbsp;[ProGamers s.r.o](http://www.progamers.cz/). Tehdy se jednalo o PG24 dnes součástí portálu [PlayZone](http://www.playzone.cz/tv). Ale výplň těchto televizí byla z 90% nějaké fragmovies běžící do smyčky a jednou „za uherský rok“ vstup moderátora a jeho „keci v kleci“. Proto jsem tyto rádoby televize již před dlouhým časem úplně zavrhl a se zájmem sledoval pouze krátké vstupy na téma progaming v různých televizních pořadech zaměřených na hry jako je například „Primácký“&nbsp;[Re-Play](http://re-play.cz/).

<!--more-->

Je vidět, že televize Prima Cool se opravdu zaměřuje na mladé lidi. Ať už výplní opravdu kvalitních seriálů, které zajímají převážně mladé lidi, tak tím, že v progamingu objevila fenomén. Což dokazuje seriál krátkých videí natočených mimo pořad Re-Play pojednávajících o tom:  
[Co je to&nbsp;CS:GO s&nbsp;Tomášem ‚greener’ Mikulou](http://cool.iprima.cz/counter-strike-co-na-te-hre-vsichni-maji?special=503353)&nbsp;nebo  
[Rozhovor s MS světa v Trackmanii s&nbsp;Erikem ‚hakkiJunior‘ Leštachem](http://cool.iprima.cz/i-u-nas-se-da-zivit-hranim-na-pocitaci-rozhovor-s-nejlepe-placenym-profikem?special=503353)&nbsp;a další…  
Plus několik článků na portálu [Prima ZOOM](http://zoom.iprima.cz/clanky?sub=23070)&nbsp;v sekci zajímavostí na téma hraní a jeho dopadu na hráče.

Tohle vše vyústilo 21.2.2014 až v nasazení více než 10ti hodinového živého přenosu z jednoho z největších evropských turnajů ve hře Couter-Strike, který začal zhruba v 15:30 na stránkách televize a k velké spokojenosti sledujících pokračoval až do pozdních večerních hodin.  
Ze začátku to vše vypadalo jako by na stránky COOL pouze vedlo vlákno streamu z [twitch.tv](http://www.twitch.tv/dreamhackcs), což se mylně domnívaly i sledující v jednoduchých FB komentářích nasazených pod videem. Já tedy také, i když mi přišlo divné, že i přes nastavenou nízkou kvalitu obrazu se mi přenos neseká, tak jako se tomu dělo na twitch.tv a úplně to rozsekl komentátor Fredrik ‘Slop3’ Wahlstedt, který v jednu chvíli vyjmenovával státy a jejich televize, které sledují živý přenos ze švédského studia televize TV6, která běžně vysílá podobné události. Ano zaznělo i „Prima COOL from Czech Republic“ a byl to jeden z mála názvů, které nezkomolil 🙂 . Zápas tedy neměl český komentář, ale to by jsme na první pokus už chtěli asi moc.

Turnaj DreamHack Stockholm&nbsp;je vlastně takovou poslední „oťukávačkou“ nejlepších evropských teamů před&nbsp;očekávaným světovým finále Intel Extreme Masters, které se uskuteční v březnu v Katowicích. Na turnaji&nbsp;DreamHack teamy hrají klasického turnajového pavouka s tolerancí jedné prohry o finanční odměnu kolem 200 000 Kč. Předpokládaný časový harmonogram se ale vyplnit nepodařilo…

> 15:30 – Začátek přímého přenosu CS:GO turnaje  
> 16:15 – První semifinále WB  
> 17:30 – Druhé semifinále WB  
> 18:45 – Finále WB  
> 20:00 – Finále LB  
> 21:15 – Souboj poražených o postup do grandfinále  
> 22:30 – Grandfinále

První problémy, které časově natáhly přenos se objevili již v zápase [Dignitas](http://www.team-dignitas.net/articles/news/CSGO/4750/Dreamhack-Steelseries-CSGO-Invitational/) vs. NiP, kdy během jednoho z prvních kol server začal lagovat takovým způsobem, že i hráči v té chvíli vedoucího teamu NiP napsali do chatu, že toto kolo nemůže být počítáno. Zápas pokračoval dále, ale diváci měli na svých obrazovkách pouze současný stav turnajového pavouka. Přenos se obnovil až ke konci zápasu.  
U finále&nbsp;losers bracket několikrát v krátkém časovém horizontu stream vypadl, což pro mě bylo velmi bolestivé, protože spolu zrovna zápolili teamy [Fnatic](http://www.fnatic.com/)&nbsp;a favorizovaní [Ninjas in Pyjamas](http://www.nip.gl/).

[![](http://192.168.20.2/wordpress/wp-content/uploads/2014/02/nip-fnatic.png)](http://192.168.20.2/wordpress/wp-content/uploads/2014/02/nip-fnatic.png)

Poté vypadl stream již nadobro. Na [Twitteru](https://twitter.com/DreamHack/status/436990660714180608)&nbsp;jsme se bezprostředně po výpadku dozvěděli, že server je pod útokem z venčí (nejspíše DDOS) a hráči se přesouvají na lokální server, aby zápas mohl za stavu 7 – 1 pro NiP pokračovat… v tu chvíli již bylo něco po jedenácté hodině večerní a čekání bylo nekonečné. Stream se podařilo obnovit, až po půlnoci kdy doběhly zápasy ze záznamu. Tento výpadek zajisté nemohl nikdo z pořadatelů předpovídat a proto slíbili, že všechny západy budou v HD kvalitě po dokončení turnaje zveřejněny  
.

> All matches are being recorded in HD and released as VODs after tournament is finished.
> 
> — DreamHack (@DreamHack) [February 21, 2014](https://twitter.com/DreamHack/status/436990870823653377?ref_src=twsrc%5Etfw)

<script async src="https://platform.twitter.com/widgets.js" charset="utf-8"></script>

Což se již bohužel nestalo, nejspíše proto že se jim spojení podařilo po půlnoci obnovit a diváci, kteří vydrželi vše viděli. Já jsem se ovšem konečných výsledků dočkal až druhý den.  
Konečné výsledky, včetně průběhu najdete na&nbsp;[binarybeast.com](http://binarybeast.com/xCSGO1402211/full).

Celkově přenos hodnotím i přes komplikace výše popsané velmi kladně. A budu se těšit na další počiny naší televize. Protože byli doby kdy toto bylo naprosto nemyslitelné. Těch pár progaming nadšenců si muselo tyto věci velmi složitě dohledávat. Prima zprostředkovala přenos i s krátkometrážními, úvodními videi široké veřejnosti. Doufám tedy, že si Prima domluví přenos i z finále Intel Extreme Masters na březen tohoto roku.

<!--kg-card-end: html-->