---
layout: post
title: XBOX 360? Proč vlastně?
tags:
- nezarazene
- hash-wordpress
- hash-import-2023-08-28-13-25
---

Tak už se to dostalo i ke mě. Hráči odkojeném v hraní na počítači. Znáte to klávesnice, myš a takové to exotické jménem gamepad leží v šuplíku. Za mých mladých let (jako bych byl nějak starý) byl populární **Play Station One** , který mi byl na krátkou dobu zapůjčen a co si tak pamatuji, tak mě to velmi chytlo. Chápejte, tehdy ještě nešlo z internetu stáhnout kde co (chodilo se seznamem her a vypalovalo 100kč/CD), jen málo lidí umělo crackovat (chápej přesunout .exe ze složky xyz do yxz) a výkonný počítač byl výsadou jen mála vyvolených (tedy to byla otázka i 35 000 Kč). Proto ten luxus v podobě konzole kterou přes cinche připojíš ke staré televizi v poměru 4:3 vložíš CD a hraješ byl nepopsatelný. Žádné starosti jestli mám dostatečně výkonný stroj, správně nastavený či jestli hra neobsahuje nějaké nedodělky. Opravdový fanšmekři měli speciální „memory card“ pro ukládání odehraných pozic a alternativní čtecí chip (který se dal sehnat za pár set korun), aby mohli provozovat „upirátěné“ hry. Z mého pohledu tato obýváková zábava byla něco nového a nemělo to chybu.

Mylně jsem se domníval, že konzole udělali stejný krok kupředu jako počítače, mobilní telefony, multimediální centra a podobné vybavení nejenom našeho obýváku. Po mém zážitku s XBOX 360 musím celému světu sdělit že ne! Z mého pohledu rozhodně ne, protože pokud si vezmu co všechno umí můj low-endový telefon s Androidem, kde jaký Androidí MMC za pár set korun či standartní stolní počítač, tak nechápu kde přišli lidé na to, že konzole se může stát středobodem vaší zábavy a postarat se o vše co souvisí s multimédii z pohodlí vašeho gauče.

Buďme konkrétní. Ke mě se dostal docela hardwarově vydařený kousek&nbsp; **Microsoft Xbox 360 250GB Kinect Bundle** běžně nazýván jako Slim. Na pohled štíhlá velmi tichá konzole s integrovanou&nbsp;WiFi 802.11 podporující standardy b/g/n, pěticí USB 2.0, HDMI a Ethernetem. Zajímavostí je uvnitř tikající upravený procesor [PowerPC](http://cs.wikipedia.org/wiki/PowerPC)&nbsp;s označením Xenon-CPU, který klade důraz na velký výkon ve hrách. Procesor by měl být schopen teoretického výkonu až **115,2 gigaflops** , přičemž každé ze tří jader je časováno na 3,2 GHz a všechny jádra využívají společnou 1 MiB Level 2 cache.  
Při pohledu na HW jsem si říkal „kde je marže?“ při ceně necelých 7000 Kč za takový stroj.

&nbsp;

<!--kg-card-end: html-->