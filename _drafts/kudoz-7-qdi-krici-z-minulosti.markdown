---
layout: post
title: KuDoZ 7 QDI křičí z minulosti
tags:
- nezarazene
- hash-wordpress
- hash-import-2023-08-28-13-25
---

Dnes se mi do ruky dostala deska s velice exotickým názvem a to KuDoZ 7 přesněji její verze 2.0. Tato deska byla vydána před mnoha zhruba 10ti lety společností QDI, která v dnešní době vyrábí převážně paměťové moduly. Tato deska je postavena na chipsetu VIA KT-266A, který měl v dávných dobách zajišťovat vyšší výkon v kombinaci s procesory AMD Athlon XP což bylo v té době to nejlepší co do socketu A, kterým deska disponuje, napasovat. Deska byla tedy určená pro procesory Duron a Athlon.

<!--more-->

Díky použité čipové sadě byla deska schopná pracovat s DDR SDRAM paměťovými moduly. Maximální velikost operační paměti byla 3 GB (pouze 3 banky na paměti) a bylo možné používat jak moduly PC1600 tak i PC2100.

Deska disponuje jedním AGP 4x slotem, 5ti PCI sloty a dokonce jedním ACR slotem. Komunikační porty dle tehdejšího standardu 2x COM, 1x LPT, 2x PS/2 a 2x USB s možností přidat další 4 porty (např. pro frontpanel)

. ![](http://www.erenumerique.fr/images/cartemere/20011210/qdi_1.jpg)

Deska, která se mi dostala do ruky obsahuje AC’97 zvukový řadič, avšak některé verze (QDI KuDoZ 7) tímto řadičem nedisponovali a naopak jiné vydání (QDI KuDoz7-C) disponovali kvalitním Creative VT5880. Řadič pevného disku podporuje tehdy standardní rozhraní Ultra ATA 33/66/100. Dále pak na desce najdete konektory Wake on LAN a Wake on Modem či konektor pro připojení IrDA komunikačního zařízení. Deska také podporuje HW monitoring se sledováním teploty procesoru a systému, otáček větráků či 5 různých hodnot napětí.

**Technické parametry**

- Patice Socket A
- Čipová sada VIA Apollo KT266
- Určena pro procesory AMD Duron a Athlon
- Frekvence systémové sběrnice 100 i 133 MHz
- 3 paměťové sloty DDR DIMM
- Maximum 3 GB operační paměti
- 1x AGP 4X, 5x PCI a 1x AMR slot
- Komunikační porty 2x COM, 1x LPT, 2x PS/2, 2x USB (s možností přidání dalších 4 USB portů – potřebný modul, ale není součástí testované základní desky)
- AC’97 audio řadič
- IDE řadič Ultra ATA 33/66/100
- HW monitoring (teplota, rychlost otáčení větráků a napěti)
- Konektory Wake on LAN a Wake on Modem
- Konektor pro připojení IrDA zařízení
- Formát ATX o rozměrech 305 x 235 mm

**Další informace**

- Profil desky na serveru&nbsp;[motherboard.cz](http://www.motherboard.cz/mb/qdi/KuDoZ%207.htm)
- Některé informace čerpány ze serveru&nbsp;[svethardware.cz](http://www.svethardware.cz/art_doc-482231CDDD3F4676C1256AF4003BCC47.html)
- Bios jsem stahoval ze stránek&nbsp;[fixdevice.com](http://www.fixdevice.com/drivers/file/7825.html)

A jak jsem testoval se dozvíte v následujícím článku z této sekce…
<!--kg-card-end: html-->