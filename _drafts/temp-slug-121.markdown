---
layout: post
title: Gogen NEBRAT!
tags:
- nezarazene
- hash-wordpress
- hash-import-2023-08-28-13-25
---

Již po několikáté jsem musel zákazníka ač nerad odmítnout se slovy „bohužel nelze“ a už po několikáté se jednalo o velmi oblíbený tablet „značky“ Gogen. Mno značky, pověsme si to na rovinu, je to jenom další čínský šmejd, který se i číňani bojí prodávat přes dealextreme s poštovným zdarma pod svojí značkou. Co to svědčí?

Situace je taková, že pokud si objednáte čínský výrobek doslova za pár šupů přes dealextreme tak ho kupujete s vědomím, že je bez záruky (proto je tak levný a s poštovným zdarma). Tudíž pokud vám doma vybouchne, podpálí kočku, zmrzačí psa či jen v lepším případě přestane fungovat, tak vás to vzhledem k ceně ani nijak moc nemrzí. (…chudáci zvířata)

Pokud od čínských výrobců něco koupíte např. přes Ebay, tak je již velmi časté, že se na daný výrobek vztahuje záruka a dokonce jsou číňané tak velkorysí, že pokud nahlásíte vadu výrobku, tak vám neprodleně zasílají nový kus, ještě než k nim dorazí ten vadný. Mnohdy vadný kus ani nechtějí zpět. Elektrošrotu mají asi dost…

Gogen, GoClever a spol. nejsou české výrobky! Jak se mnoho lidí mylně domnívá. Je to pouze něco co se ve velkém seká v číně. Dost možná to všechno vyjíždí z jedné továrny a mnohdy neprochází žádnou výstupní kontrolou. Tyto výrobky některá z firem skupuje a prodává pod svojí značkou (Goclever, Gogen, Aligator, Protab) s tučnou marží na českém trhu. Je to téměř nemorální, ale nejsme v pořadu „Peklo na talíři“, aby jsme zjišťovali proč vlastně lidi tento elektronický odpad kupují.  
K těmto výrobkům prakticky neexistuje žádná dokumentace, pokud ano má ji pouze daný přeprodejce. Mnohdy se ani neví z jakých, že přesně komponent je tablet sestaven, tvůrce tabletu neposkytuje k prodeji žádné náhradní díly. Dělají se z toho nejlevnějšího co je na trhu. A tudíž cena i při zachování tučné marže pro milého českého přeprodejce nepřesáhne 2500 Kč.  
Jaká tedy musí být výrobní cena???

Toto však koncového zákazníka při koupi tabletu v cenové relaci 2000 Kč nezajímá. Podívá se do výlohy a neřeší jestli má tablet procesor Coretex A7 nebo A10, kolik má paměti RAM nebo jestli to bude spolehlivé. Lidé si totiž ještě dostatečně neuvědomují, že tablety a telefony jsou dnes již vlastně takové malé počítače na kterých běží nějaký (linux base) operační systém (velmi zjednodušeně řečeno) a proto by se i u nich měli při koupi brát v potaz parametry a spolehlivost.  
Zákazník bohužel bere v potaz pouze parametry přidaných komponent, což čína dobře ví a proto tablet do 2500Kč téměř vždy obsahuje GPS modul, OTG, BT, čtečku karet, mini HDMI a mnoho dalšího… co na tom, že to při použití toho nejlevnějšího nebude fungovat spolehlivě, či to nebude fungovat vůbec. Papírově tablet vypadá dobře a to přeci prodává….

Takže to v praxi vypadá tak, že se snažím doporučit zákazníkovi prověřenou kvalitu například&nbsp;v podobě tabletu &nbsp;Asus řady MemoPad a zákazník se mě zeptá, proč mu nutím takový předražený tablet, když &nbsp;naproti v elektru mají perfektní Gogen který má na rozdíl od MemoPadu GPS, micro HDMI, BT a je téměř o 1000 Kč levnější. Samozřejmě se vždy snažím zákazníkovi racionálně (bez předsudků proti značce gogen) vysvětlit, že přes microHDMI levný tablet stejně plynule neutáhne FullHD televizi nebo že GPS bude mít citlivost hrošího zadku… To je však vždy jako bych mluvil do zdi… Nedejbože když naproti v elektru nalepí na tablet nálepku s textem „Sleva“ (cena se samozřejmě ani nehne), to mě zákazník téměř přeskakuje, by mu jeho vyhlídnutý poklad někdo nevyfoukl…

Stejný zákazník za pár týdnů přijde k nám na prodejnu takzvaně „na čumendu“ (zajímavé, že při této návštěvě již míří k regálu s dražšími tablety) a tak mimochodem, mezi řečí se mě zeptá jestli jsem se nesetkal s problémem špatné citlivosti wifi signálu či přehříváním baterie u některých&nbsp;tabletů. Samozřejmě zákazníkovi vysvětlím, že obojí je v případě tabletu nevyměnitelné a v případě problémů se to řeší reklamací v autorizovaném servise. Když ve svém výkladu náhodou zavadím o slovní spojení „levný čínský tablet“, zákazník zfialoví a uteče…

> &nbsp;Co si o sobě vlastně myslím, jak jsem si to dovolil nazvat jeho extrémně výhodný kauf…

&nbsp;

A o nějaký ten týden později se mi rozrazí dveře prodejny a máme tu stejného zákazníka, tentokrát s úsměvem na tváři a tabletem v ruce. Vyrukoval na mě s docela běžným problémem. Děti nastavili na zamykací obrazovku gesto pro odemčení a když se do něho chtěl milý majitel dostat, tak to velkým množstvím nesprávných pokusů zablokoval.

<!--kg-card-end: html-->