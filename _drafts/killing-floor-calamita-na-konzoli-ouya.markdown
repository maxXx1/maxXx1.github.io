---
layout: post
title: 'Killing Floor: Calamita na konzoli Ouya'
tags:
- android
- hash-wordpress
- hash-import-2023-08-28-13-25
---

Minulý rok se na [Kickstarter](http://www.kickstarter.com/)u objevil malý nenápadný projekt představující opravdu malou (hrana nemá délku ani deset centimetrů) herní konzoli založenou na Androidu. Tento projekt ve finále vybral přes $8,596,475 čímž byl finanční plán překročen o &nbsp;904%&nbsp;a stal se druhým nejúspěšnějším projektem v rámci Kickstarteru. Vstupním zařízením je bezdrátový ovladač podobný tomu z PlayStation. Upozorňuji na to proto, že mé oblíbené vývojářské studio [Tripwire Interactive](http://www.tripwireinteractive.com/)&nbsp;oznámilo vydání remake cooperative horror game [Killing Floor](http://www.killingfloorthegame.com/)&nbsp;právě na tuto platformu o které jsem nikdy před tím neslyšel.

<!--more-->  
Tento malý dravec bude zřejmě velmi oblíbený, když se studio rozhodlo ho takto podpořit a nedalo přednost jiné, klidně i nastupující platformě. V útrobách Ouye tiká

ARMový&nbsp;Quad-core Cortex-A9 MPCore na&nbsp;1.7 GHz společně s grafickým čipem&nbsp;Nvidia GeForce ULP o 520 MHz podporující výstup HDMI (až 1080p) na&nbsp;chipsetu&nbsp;Nvidia Tegra 3 (přesněji T33-P-A3). O sklerózu se postará&nbsp;1 GiB DDR3 o frekvenci 1600 a interní flash úložiště o velkosti 8GB. Se světem se spojuje pomocí WiFi, Ethernetu i BT.

Po spuštění nás nepřivítá žádná custom ROM ve stylu MIUI ale pouze mobilní Android ve verzi 4.1 Jelly Bean s Ouya launcherem.

Počkat… takže je to takový hranatý high-end smartfone na hry, ze kterého se nedovoláte, protože na MMC je to moc malé. Když jsem se o tomto poprvé dočetl na

Twitteru nechápal jsem jak je možné portovat unreal engine vč. všeho ostatního, co Killing Floor ve své PC podobě využívá. Až po shlédnutí launch traileru mi to došlo. Oni to předělali do takového toho oblíbeného pseudo 3D ptačího pohledu, který jsem snad poprvé viděl v Diablu.

&nbsp;

I když nejsem zrovna vášnivým fanouškem hraní na Androidu, musím uznat, že toto vypadá opravdu lákavě. Nemyslím tím konzoli, protože dle mého názoru ten pravý boom herních konzolí na Androidu má ještě přijít. Ale to jak si pohráli s mým oblíbeným titulem mě opravdu nadchlo.

Ve hře je 21 herních postav, kompletní bestiář protivníků, šestice perků, 35 zbraní a předělávky oficiálních map, které známe z PC verze. Z videa je zřejmé, že zůstal i úžasný soundtrack. Oproti PC verzi bude maximální level perků povýšen z 6ti na 20 a budou zkráceny hry z 10 na 7 vln protivníků v případě „long game“.

Singleplayer asi již úplně odpískali, protože co si budeme namlouvat v případě Killing Floor i Red Orchestra jsou singleplayery naprosto k ničemu. Tato verze má nabídnout klasický multiplayer a nově splitscreen mód pro hru dvou hráčů z jedné konzole.

Nikde jsem nenašel cenu této tohoto herního portu, takže si pohrávám s myšlenkou, že by pánové tvůrci (konzole) vybrali na Kickstarteru tolik peněz, že by zadotovali port hry? Při ceně konzole 99 amerických dolarů mi to přijde jako utopie, ale člověk nikdy neví. Protože mít tento titul na něčem tak levném hned vedle bratrového Minecraftu, tak se asi rveme o ovladač v jednom kuse (ještěže už bydlím sám).

Byl již spuštěn i [oficiální web](http://www.killingfloorthegame.com/calamity/), který nám bude servírovat novinky, tak tedy přeji mnoho úspěchů na novém bitevním posli a už vím proč byl letošní vánoční event v Killing Flooru, tak odbytý. Oni nám pánové měli jinou prácičku.

![killing_floor_calamity_logo_large-2-1024x254](http://www.maxxx.cz/wp-content/uploads/2013/12/killing_floor_calamity_logo_large-2-1024x254-300x74.png)

<!--kg-card-end: html-->