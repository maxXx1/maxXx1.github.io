---
layout: post
title: Předělávky starších her
date: '2013-11-17T12:03:00.000+01:00'
author: maxXx
tags: 
modified_time: '2013-11-17T12:03:37.228+01:00'
blogger_id: tag:blogger.com,1999:blog-4028789581122979524.post-7988091989482981749
blogger_orig_url: https://omgmaxxx.blogspot.com/2013/11/predelavky-starsich-her.html
---

<blockquote class="tr_bq">
<i>"Je tomu už zhruba 10 let co se módeři snaží hru zuby, nehty držet při životě, tak se na to vrhnem my, ne?"</i></blockquote>
Tohle si podle mě řeklo nejedno herní studio. Je sice pravda, že začátkem tohoto roku Microsoft zaplatil studiu třetí strany za to, aby předělalo legendární <a href="http://maxxxcomp.blogspot.cz/2013/03/age-of-empires-ii-remastrovana-hd-verze.html" target="_blank">Age of Empires II do HD</a> kabátku, ale tím odstartoval smršť mnoha plánovaných předělávek. A proč taky ne, je to velmi vděčné. Kdo by si před deseti lety řekl, že to slavné <a href="https://play.google.com/store/apps/details?id=com.rockstargames.gtavc" target="_blank">GTA: Vice City</a> (potažmo <a href="https://play.google.com/store/apps/details?id=com.rockstar.gta3" target="_blank">GTA III</a>), které lámalo rekordy v hodnocení herních časopisů budeme hrát na telefonu ve frontě k pokladně. Zdálo se mi, že před vpuštěním <a href="http://store.steampowered.com/app/221380/?snr=1_7_15__13" target="_blank">Age of Empires na Steam</a> se o předělávkách ve velkém pouze mluvilo.<br />
Lavina se strhla na obou stranách. Lidé si rádi zahrají staro-nové hry, ba co víc oni za ně i rádi zaplatí. A v případě distribuce pomocí Steamu se ani nebavíme tak o úplně malých částkách. Takže tvůrci her rádi vytáhnou ze šuplíku a opráší staré legendy, když za minimum práce dostanou znovu zaplaceno.<br />
Pokud někoho pohoršuje slovní spojení minimum práce, tak se pokusím obhájit své tvrzení tím, že každá z těchto starých legend má svojí komunitu. Každá je udržována uměle při životě pomocí modifikací, předělávek, oprav kompatibility a kdo ví čeho všeho tvořeného komunitou. Komunitou která nemá žádnou dokumentaci k dané hře a vše si zajišťuje svépomocí. Herní studia samozřejmě nevypustily ven žádné dokumentace ani zdrojové kódy. Nejspíše tento krok hromadných recyklací zamýšlely. Komunita po vydání oficiální předělávky ve většině případů ostrouhá, protože se s ní nebude moci měřit a velká snaha přijde vniveč. Age of Empires jsem na začátku nezmínil jenom tak. Konkrétně u této hry bylo možno sledovat hned několik jevů, které se doufám budou opakovat i u dalších předělávek a zvýší tak jejich kvalitu.<br />
<br />
<ul>
<li>První jev bylo možno pozorovat hned po vydání, kdy si mnoho lidí všimlo, že "change log" není až tak velký jak by si představovali. Přitom <b>cena</b> byla až nepředstavitelně <b>vysoká</b>. Což Vás o to více zamrzí, když se vám původní hra včetně datadisku válí v originálním podání v polici.&nbsp;</li>
<li>Druhý jev nepřímo souvisí s cenou a to je poohlédnutí se po alternativách. Ano i tato hra měla svoji komunitně vyvíjenou modifikaci, která v mnohém předčila i remake, tak proč platit když si mohu "opatchovat" své původní sběratelské originály a disponovat většími možnostmi než po zakoupení hry z oficiálního zdroje.</li>
</ul>
<br />
<br />